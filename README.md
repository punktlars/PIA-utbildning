# PIA-utbildning
Projektpresentation av appar jag byggt under kursen "Programmerare iPhone och Android" på Malmö yrkeshögskola, sept.2023 till nov.2024  


# Postcard - almost analogue
**Vykorts-app iOS**

I iOS-kursen valde jag att jobba med karttjänster och Firebase-databas. Projektet blev kanske mer konstnärligt än riktigt fokuserat på användbarhet, men idén är charmig och lekfull!

**Idén** är att du ska kunna skicka vykort med hjälp av din telefon var du än är. Du laddar upp en bild, skriver ett meddelande och lägger till namn och adress (precis som på ett fysiskt vykort) på den du vill skicka till. Den som får vykortet måste själv kolla sin brevlåda (ingen notifikation) och vara vid adressen för att ta emot kortet. Vi talade till och med om att vykorten endast skulle kunna skickas från fysiska postlådor, det finns någon typ av api för det, men det täcker ju inte in varenda postlåda i dagens globaliserade värld, så det fick bli utan.

Det är kanske kan uppfattas som lite krångligt, men jag ser det mer som ett konsnärligt projekt och det var samtidigt kul och utmanande att bygga!

**"Postcard - almost analogue"** är tillgänglig i [App Store](https://apps.apple.com/se/app/postcard-almost-analogue/id6476630095?l=en-GB).


|   |   |
| :----------------: | :----------: |
|![Vykorts-app bildvy](https://drive.google.com/uc?export=view&id=1TRq_Fa3jNEFK3h_uwRfO5h14dXyLJdhm)|![Vykorts-app meddelandevy](https://drive.google.com/uc?export=view&id=1oM3N4DVvghhC7e-zWR8MjPMy4j4xOd9h) |


# Multiply / Multiplicera
**App för att träna multiplikation**

I Androidkursen valde jag att bygga för både iOS och Android. Appen är publicerad på respektive plattform.

**Idén** med appen är att du skall kunna bestämma tiden du övar multiplikation och sätta en påminnelse. I appen kan du välja olika svårighetsgrader och du får förutom resultatet en lista på de tal du räknade fel på för att få en nudge i rätt riktning efteråt. Utmaningen här var att få allt att funka likadant på bägge plattformar. Android-appen brister lite i påminnelsefunktione, men skall uppdateras i kommande versioner.

Spelet konstruerades för min elvaåring som behövde öva på multiplikationstabellen!

**"Multiply"** är tillgänglig i [Google Play](https://play.google.com/store/apps/details?id=se.punktlars.multiplicera&pcampaignid=web_share) och som **"Multiplicera"** på [App Store](https://apps.apple.com/se/app/multiplicera/id6737407280).

|          |       |       |
| :-------------: | :-------------: | :-------------: |
| ![Startvy](https://drive.google.com/uc?export=view&id=1rQ_6Cq61jRMiX_dE-dRHB4zvGjoQbtus) | ![Träningsvy](https://drive.google.com/uc?export=view&id=1DPuYi1IRH2UaN2Z-C4wK10GPm4fNzAy-) | ![Resultatvy](https://drive.google.com/uc?export=view&id=1yuUlu-WcNQWBAZOpRpVyZ_CtLvVE2N0A) |


# Sparkz
**Bokningsapp för gym och badanläggningar**

Under min LIA-period fick jag möjlighet att arbeta på ett skarpt projekt under min tid på Odd Hill.

**Sparkz** är en administrations- och bokningsplattform för webben som Odd Hill utvecklat under ett par år för badhus och gym och liknande. Designen av appen är gjord i figma av en mycket kompetent gränssnittsdesigner på Odd Hill. Den påbörjades under året och följer samma grafiska profil som sajterna. Jag fick, under min praktik möjlighet att bygga appen som kunderna ska använda för att kunna boka gruppaktiviteter m.m. Målet är att appen skall släppas både för iOS och Android, men jag började bygga den för Android för att jag planerade att det skulle kunna bli ett KMM-projekt (Kotlin Multiplatform Mobile). 

Med den tid som gavs och de kunskaper jag besatt, så hann vi inte med mer än att bygga en Android-version. Appen använder sig av ett GraphQL-API för kommunikationen med servern med hjälp av Apollos plugin. Det var en liten utmaning att komma igång, men mycket smidigt och effektivt (i förhållande till traditionella REST-apier) när jag väl kom underfund med det. Eftersom appen inte är släppt publikt, kan jag inte dela några gränssnittsbilder. Är du intresserad av projektet, så får du kontakta Odd Hill för att få en visning.

Kontakta **Odd Hill** här: [Odd Hill](https://www.oddhill.se/)





